Inledning
Skolverket (2009) använder flera olika begrepp för att definiera begreppet mobbning. För att en händelse skall uppfattas som mobbning finns det alltid en eller flera förövare (mobbare), händelsen skall uppfattas som negativ och innefatta en utsatt person, ett offer som blir utsatt för upprepade kränkningar. Förövarens handlingar skall bestå av avsiktliga handlingar. Kränkningarna kan innefatta flera olika saker; utfrysning, förödmjukelser, våldshandlingar, hot eller förstörelse av egendom. Mobbning beskrivs ofta som i form av asymmetriska maktrelationer. Även om mobbaren inte alltid behöver vara starkare än offret i rent fysisk bemärkelse. Det räcker att mobbaren uppfattas som starkare än offret. Rör det sig om negativt kodade handlingar mellan två jämstarka aktörer brukar det inte uppfattas som mobbning utan snarare som rivalitet eller konkurrens. 

I min uppgift har jag valt att analysera ett filmklipp som heter ”Benny är en mobbare”. Filmen utspelar sig på en skola och visar Benny som är en ung pojke som bor med en ensamstående pappa som sällan är hemma och lätt blir arg. I skolan är Benny ökänd som elak. Han vill att klasskamraterna ska lägga märke till honom men han vet inte hur. Om han är elak så märker de honom åtminstone. Filmen beskriver samspelet mellan Benny hans två vänner Viktor och Ali, Bennys lärare och barnen Angelica och Massoud som Benny mobbar. Filmen skildrar hur Benny aktivt trycker ner Angelica och Massoud, både fysiskt och verbalt. 

Individualpsykologiskt perspektiv 
Frånberg och Wrethander (2011) framhåller att ett individualpsykologiskt perspektiv ofta används för att beskriva mobbning. Mobbning förklaras då som ett aggressivt beteende mellan två individer där individernas olikheter i form av referenser, bakgrund eller karaktär ligger till grund för konflikterna. Rosén (2010) menar att det individualpsykologiska perspektivet utgår från en enkel tanke om att det finns något inneboende i mobbare som gör dem till mobbare och på liknande sätt hos offret. Det innebär att en mobbare är en mobbare då det är en person som uppträder aggressivt medan offret är en person som kan beskrivas som passiv och ängslig. Rosén menar även att det individualpsykologiska perspektivet är tilltalande då det innebär ett enklare arbete för att åtgärda problemet, då åtgärderna riktas mot enskilda individer istället för sociala mönster och strukturer. Med detta perspektiv menar Rosén att den som faller offer för kränkningar får hela sin identitet baserad på detta. Offret i situationen blir inte ett aktivt subjekt. Vilket ofta är fallet då elever som bryter normer faller offer för kränkningar. Eleven blir således bärare av sitt eget problem och förminskas (flytta). Elever som vägrar bli förminskade till offer och som gör motstånd blir ofta definierade av vuxna som besvärliga och att de får skylla sig själva. När det gäller kränkningar av människor som avviker från normen så att detta perspektiv inte gynnsamt. Vi kommer aldrig kunna se denna typ av kränkningar för vad de är om vi inte kan se de bakomliggande maktordningarna. 

Om jag ser på Bennys fall ur det individualpsykologiska perspektivet gör jag det ganska enkelt för mig. Benny är en mobbare, han är arg och utåtagerande. Medan Angelika och Massoud är passiva, tystlåtna och ängsliga. I detta perspektiv blir då mobbningen en självklar konsekvens av att dessa individer helt enkelt inte fungerar bra ihop. I filmen ser man också tydligt att läraren, till en början har ett individualpsykologiskt synsätt på situationen. Hon skäller på Benny och beter sig omhändertagande mot Massoud. 

Maktperspektiv 
Ambjörnsson (2015) beskriver Foucaults definition av makt som menar att det inte längre behövs vapen, hot eller begränsningar för att utöva makt, idag är det istället normer som ligger till grund för ojämna maktrelationer då människor anpassar sig självmant. Ambjörnsson lyfter fram exempel med kroppsideal, idealet är att man ska ha en smal och vältränad kropp. Därför lägger människor ner tid, pengar och energi på att uppnå den ideala kroppen, utan hot eller iakttagelser. Belöningen är känslan av att vara framgångsrik och normativ men för att det ska finnas normer måste det också finnas avvikelser. I detta fall är en icke-normativ kropp fet och den feta kroppen skall då underordnas den smala. Normer har dock en inneboende instabilitet och normen står alltid i relation till avvikelsen. Det som är norm idag är en avvikelse i en annan tid. Således blir även makten instabil, den förskjuts, förändras och tar nya former. 

Maktperspektivet blir tydligt då jag tittar på Bennys fall. Benny har makt eftersom han passar in i normen. Det som inte är normativt med Benny är att han har en ensamstående pappa men det blir inte synligt för barnen i skolan. Bennys normnativitet gör honom trygg i konflikter med andra. Hans två vänner nåt och nåt stärker hans makt och varje gång han kommer undan med något så blir hans makt starkare. 

Socialkonstruktionistiskt perspektiv 
Frånberg och Wrethander (2011) beskriver ett socialkonstruktionistiskt perspektiv som ett synsätt som möjliggör ett konkret och kritiskt förhållningssätt. Vi behöver kritiskt se på vardagliga problem för att kunna komma åt de orsaker som ligger bakom individens handlingar. Det socialkonstruktionistiska perspektivet innebär att konflikter uppstår när normer och sociala konstruktioner bryts. Socialkonstruktionismen möjliggör frågor kring definitioner av mobbning. Rantala (2016) menar att betydelsen av olika sociala fenomen såsom uppväxtvillkor, genus, kön eller ålder är sociala konstruktioner. Hur konstruktionerna sker eller skapas är kontextberoende, vilket betyder att kontexten där konstruktionen sker är avgörande för hur den konstruertas. Den sociala konstruktionen av hur en flicka ska vara är inte samma över tid men inte heller geografiskt. Sociala konstruktioner är alltså inte fasta utan kan förändras. Hur vi fostrar våra barn konstrueras i relation till vår samtid. Lärare tillvägagångssätt speglar hur de ser på barn i relation till vad som är viktigt i vårt samhälle.

Först när jag ser på Bennys fall med det socialkonstruktionistiska perspektivet framträder lärarens roll. Läraren har redan gjort en social konstruktion av Benny, som hon arbetar efter. Hon ser knappast till vad som ligger bakom hans beteende. 

Genusperspektiv 
Ambjörnsson (2015) framhåller att genus bör betraktas som något man gör inte något som finns naturligt Butler 1990. Inte något som naturligt eller biologiskt bestämmer vårt genus eller vår identitet. Genus måste upprepas och för att bli trovärdigt. En process snarare än ett statiskt tillstånd. Skapas och återskapas med de beslut vi gör. 

Frånberg (2013) menar att definitioner av mobbning historiskt sett skildrar aggressiva pojkar. Då man gjort studier har man benämn pojkarna som elever, så att genusaspekten försvinner. Flickors aggressiva beteende har alltså inte fått utrymme i forskningen då flickor visar aggressivitet på andra sätt. Rent generellt menar Frånberg att flickor undviker utåtagerande aggressivt beteende då det inte är accepterat enligt den traditionella normen av hur en flicka ska vara. Att utveckla dold och indirekt aggression kan leda till en rad självdestruktiva psykiska diagnoser. Frånberg framhåller även att verbal aggression är mer accepterad hos pojkar än flickor där pojkar antas vara mer aggressiva av naturen och de förväntningar vi har på pojkar innefattar att det uttrycker aggression på ett verbalt och ibland fysiskt sätt. Således normaliseras ofta kränkningar när de utförs av pojkar. Medan kränkningar som utförs av flickor ses oftare vara ett brott mot rådande könsnormer.

Hur hade det sett ut om Benny var en flicka? Jag önskar att det skulle vara likadant men min erfarenhet säger mig att om en flicka uppträdde som Benny gör i filmen så hade det knappast osynliggjorts som det gör i filmen. Flickor som uppträder så aggressivt lämnas aldrig ensamma utan kontrolleras och avleds om och om igen. Om Benny hade varit en flicka hade hennes agerande varit normbrytande vilket inte undkommer ostraffat. Antagligen hade hennes maktposition inte varit lika stark och fler hade sagt emot. 

Åtgärder
Skolverket (2009) menar att skolan skall arbeta för att förebygga mobbning och agera i de fall då mobbning förekommer. I skollagen 1 kapitlet 2 § står att de som arbetar i skolan aktivt skall motverka alla former av kränkande behandlingar. Det är huvudmannens ansvar att personalen fullgör de skyldigheter som lagen anger. Huvudmannen ansvarar för att säkerställa att varje skolverksamhet bedriver ett målinriktat arbete som kan motverka kränkande behandling av elever. Skolan är skyldig att vidta åtgärder för att såväl förebygga som förhindra att elever utsätts för kränkningar. Tillfälliga eller enstaka insatser är inte tillräckliga, målen för arbetet måste vara tydligt formulerade och uppföljningsbara. Skolan skall upprätta en årlig plan mot kränkande behandling. Planen skall innehålla åtgärder och rutiner som förebygger och förhindrar kränkande behandling. Planen skall utgå från en kartläggning av situationen på skolan och utgå från de behov av åtgärder som finns. En redogörelse för hur de planerade åtgärderna genomforts ska inkluderas i efterföljande års plan. Både elever och vårdnadshavare ska informeras om innehållet i planen. Planen kan med fördel skrivas ihop med den likabehandlingsplan som finns på skolan. Samtliga skolor har handlingsplikt, vilket innebär att i de fall då skolan får kännedom om att en elev känner sig utsatt för kränkningar måste skolan omedelbart utreda detta och vidta de åtgärder som krävs för att förhindra att detta händer igen. Utredningen skall belysa händelserna då någon blivit kränkt samt omfatta både offret och förövaren. Dokumentation skall finnas kring de åtgärder som vidtagits och åtgärdsprogram kan skrivas för både offret och förövaren om det upplevs nödvändigt. 

Gill (2013) menar att de elever som mobbar ofta har hög social status och får ofta stöd från kamrater i mobbningssituationer. De elever som mobbar gör det för att klimatet tillåter detta, antingen genom att de blir påhejade av kamrater eller att ingen helt enkelt sätter stopp. Detta betyder att även om skolpersonalen tillsätter åtgärder i vissa enskilda fall men låter den tillåtande strukturen finnas kvar, så kommer mobbningen att fortsätta.

Frånberg (2013) framhåller att insatser mot mobbning har olika effekter på (traditionellt kodade) flickor och pojkar. Flickor mobbas oftare socialt medan pojkar ofta tilltar fysiska medel. Lärarnas förväntningar på eleverna spelar också in, man har olika förväntningar på flickor och pojkar, vilket återspeglas i deras beteende (barn blir vad vi tror att de ska bli. Barn utvecklar ofta en identitet som står i förhållande till vad de uppfattar är normativt korrekt enligt deras genus. Frånberg (2013) framhåller att studier visat att mobbning av flickor minskade på skolor som hade insatser där eleverna aktivt fick medverka i det främjande arbetet; skolor som arbetade med kartläggningar och skolor som hade rastvaktsystem. Mobbning av pojkar minskade däremot på skolor som hade insatser så som disciplinära strategier, tydligare ordningsregler, aktiva trygghetsteam. Samt skolor som dokumenterade mobbningsärenden och använde sig av relationsfrämjande insatser mellan elever.

I fallet med Benny blir det kanske en aning godtyckligt att diskutera åtgärder eftersom fallet är iscensatt för att förmedla något till elever i enlighet med de första kapitlen i läroplanen. Men jag har tidigare i min karriär sett liknande fall. Där ett barn bär på mycket ilska och smärta och aldrig fått en chans att lära sig att hantera sina känslor på ett konstruktivt sätt. En sådan kunskap besitter många unga flickor men i vår kamp att stärka flickor har vi missat de unga pojkarna. Pojkar har ett enormt behov av just detta, då mansnormen inte tillåter pojkar att ha känslor. Det faktum att Benny inte har någon att ty sig till försvårar enormt för honom. I de allra flesta mobbningsfall är det förövaren vi behöver lägga resurser och tid på, inte offret. I min karriär har jag sett att man oftast gör det senare. Vi talar ofta om att vi behöver stärka de barn som är svaga och osäkra. Medan vi inte gör mycket annat än att kontakta vårdnadshavare för att tillrättavisa de barn som mobbar. 

I Bennys fall ser mitt förslag på åtgärder ut såhär: 

Kartläggning av Bennys social skolsituation. Den kanske viktigaste åtgärden i Bennys fall är att hans lärare blir medveten om problematiken kring Benny och ser vad som händer.  Anteckna alla fall av mobbning där Benny är inblandad. Hur ser Bennys vänskapsrelationer ut? Finns det någon han inte kan samarbeta med och varför?
Sammankalla till elevhälsomöte.  På mötet bör Bennys familjesituation diskuteras och som underlag bör skolkurator har haft ett samtal med Benny. 
Kartläggning av Bennys fysiska skolsituation. Sitter han på en bra plats i klassrummet? Har han en plats att gå undan till när han blir arg? Finns det alltid en vuxen nära som Benny kan vända sig till? 
Åtgärder på gruppnivå Återkommande etiska samtal i helklass, där vi diskuterar känslor, etik och relationer. 
Dokumentation kring Bennys beteenden och förnyelse va åtgärdsprogrammet tillsammans med Bennys och elevhälsoteam. 

Reflektion
Jag anser att det individualpsykologiska perspektivet är otillräckligt i de flesta fall av mobbning. Det socialkonstruktionistiska perspektivet lika så. Man behöver använda de båda för att de ska kunna komplettera varandra. Maktperspektivet visar en mer intressant vinkling i Bennys fall då filmen tydligt visar vad som händer om makten fråntas honom. Genusperspektivet blir också intressant.

Frånberg och Wrethander (2011) jämför det individualpsykologiska perspektivet med det socialkonstruktionistiska. Författarna menar att det ndividualpsykologiska perspektivet ofta utgår från frågor kring hur mobbning kan stoppas eller vem som är mobbare och vem som är offer. 

Referenser

Skolverket (2009). På tal om mobbning - och det som görs : kunskapsöversikt. Stockholm: Skolverket. URL: http://www.skolverket.se/publikationer?id=2224z Fulltext 

Frånberg Gun-Marie, Wrethander Bliding Marie (2011). Mobbning - en social konstruktion? 1. uppl. Lund: Studentlitteratur. 

Maria Rosén Likabehandlingslagstiftning och normkritisk potential - möjligheter och begränsningar s. 55-84 i Bromseth Janne C. H. & Darj Frida (2010). Normkritisk pedagogik: makt, lärande och strategier för förändring. Uppsala: Centrum för genusvetenskap. 

SFS nr: 2010:800. Skollagen. Stockholm: Skolverket. 
URL: http://www.riksdagen.se/sv/dokument-lagar/dokument/svensk-forfattningssamling/skollag-2010800_sfs-2010-800 

Ambjörnsson Fanny (2015). Unga och sociala strukturer. I S. Lindgren (red.) Ungdomskulturer. 
Malmö: Gleerups Utbildning. 

Rantala Anna (2016). -Snälla du! Kan du sätta dig? Om vägledning i förskolan. Umeå: Umeå Universitet. URN: urn:nbn:se:umu:diva-126087 

Skolverket (2013). Kränkningar i skolan: analyser av problem och lösningar. Stockholm: Skolverket. Hämtad från: https://www.skolverket.se/om-skolverket/publikationer/visa-enskild-publikation?_xurl_=http%3A%2F%2Fwww5.skolverket.se%2Fwtpub%2Fws%2Fskolbok%2Fwpubext%2Ftrycksak%2FBlob%2Fpdf3138.pdf%3Fk%3D3138

https://urskola.se/Produkter/155119-Vara-vanner-Benny-ar-en-mobbare

Kvar att göra: 
Flytta vissa stycken
Renskriv
Referenslista, skolverkets antologi
